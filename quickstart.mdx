---
title: "Fintables Bugün"
description: "Fintables Bugün sayfası piyasayı takip etmek için en uygun sayfalardan biridir. Endeksler, ekleyebileceğiniz hisse kartları, ajanda, akış ve izleme listesiyle kendi piyasa ekranınızı oluşturabilirsiniz."
---

Fintables 'Bugün' sayfası, yatırımcıların gün içi piyasa takibini yapabildiği ana kontrol panelidir. Tüm sayfa, hem piyasa genelini hem de şirket bazlı verileri tek bakışta sunacak şekilde tasarlanmıştır.

## Üst Kısım

Sayfanın en üstünde Borsa İstanbul’un (BIST 100) ve döviz kurlarının anlık verileri bulunur. XU100, USDTRY, EURTRY gibi göstergeler o anki piyasa seviyesini, günlük değişim yüzdesini ve yönünü (yeşil artış, kırmızı düşüş) yansıtır. Bu bölüm yatırımcıya, piyasa eğilimi hakkında hızlı bir fikir verir.

![Screenshot2025 10 06at12 42 28 Pn](/images/Screenshot2025-10-06at12.42.28.png)

## Orta Kısım

Ekranın merkezinde yer alan bölüm, seçilen hisselerin detaylı kartlarını içerir. Fiyat, günlük değişim oranı, tavan/tavan fiyat aralıkları, işlem hacmi ve piyasa değeri gibi bilgiler burada bulunur. Kartların altında 'Derinlik' ve 'Aracı Kurum' sekmeleri vardır. Bu bölüm Borsa İstanbul lisansı olan kullanıcılara açıktır ve aylık olarak yenilenen lisanslar sayesinde bu veriler görüntülenir. Derinlik sekmesi o hissenin alış-satış emir dengesini gösterir. Aracı Kurum sekmesi ise hangi kurumların net alım veya satışta olduğunu, adet ve maliyet bazında listeler. Böylece yatırımcı, hangi kurumların aktif olduğunu ve piyasanın yönünü kimlerin belirlediğini anlık olarak görebilir. Sağ üstteki görünüm (☰) ayarları ikonu ile kartları küçültüp büyütebilirsiniz.

![Screenshot2025 10 06at12 43 56 Pn](/images/Screenshot2025-10-06at12.43.56.png)

## Sağ Panel

Sağdaki panel iki ana bölümden oluşur:

İzleme Listesi: Kullanıcının takip ettiği semboller (örneğin XU100, Hisseler, Fonlar) yer alır. Her biri için anlık fiyat ve yüzde değişim gösterilir.

Akış: KAP (Kamuyu Aydınlatma Platformu) haberleri, duyurular ve piyasa açıklamaları zaman sırasıyla akar. Bu bölüm, gün içindeki önemli haber akışını kesintisiz biçimde izlemek için tasarlanmıştır.

![Screenshot2025 10 06at12 48 13 Pn](/images/Screenshot2025-10-06at12.48.13.png)

Sağ panelde bunlara ek olarak Piyasalar, Notlar, Alarmlar ve Aracı Kurum hesabınızı bağlayabileceğiniz biz cüzdan ikonu yer alır. Piyasalar bölümünde farklı endeksler, döviz çaprazları, emtialar yer alır. Notlar bölümünde dilediğiniz hisse ve fon için not alabileceğiniz bir metin kutusu açılır. Alarmlar bölümünde yine dilediğiniz hisse için fiyat alarmı kurabilir, kurduğunuz fiyat tetiklendiğinde bildirim alabilirsiniz.

![Screenshot2025 10 06at12 48 48 Pn](/images/Screenshot2025-10-06at12.48.48.png)

## Alt Kısım: Ajanda, Sektör ve Hisse Görünümü

Sayfanın alt bölümü yatırımcıya makro ve sektörel gündemi sunar. Ajanda, günün önemli ekonomik gelişmelerini listeler. Örneğin “Faiz Oranı Kararı”, “FOMC Toplantı Tutanakları”, “Petrol Stokları” gibi veriler, açıklanma saatleriyle birlikte gösterilir. Son bilançolar, özellikle bilanço dönemlerinde yeni açıklanan finansal sonuçlara hızlı erişim sağlar. En sektörler/hisseler/halka arzlar ise günün öne çıkan sektör ve hisse performanslarını gösterir.

'Bugün' sayfası, Fintables’ın en pratik ve yoğun kullanılan bölümlerinden biridir. Tüm ekran, analist ekranı mantığıyla tasarlanmıştır. Bir yanda piyasa dinamikleri ve fiyatlaması, diğer yanda hisse bazlı detaylar, en altta ise ekonomik gündem ve sektör eğilimleri bulunur. Kullanıcı, sayfayı açtığı anda piyasada ne olduğunu, kimlerin alım-satım yaptığını, hangi sektörlerin öne çıktığını ve hangi verilerin açıklanacağını tek ekranda görebilir.

<Note>
  Yardıma ihtiyacın mı var? @FintablesDestek X adresinden bize her zaman ulaşabilirsin.
</Note>